Jmenuji se Jáchym Čepický a původním vzděláním jsem lesník. Tématem mojí
přednášky jsou Open Source mapové javascriptové frameworky pro kartografii. Jako
lesník bych vám toho asi moc. Nepověděl, takže informace o sobě budu muset
poněkud doplnit:

Od roku 2002 se pohybují ve světě vývoje Open Source software pro GIS. Jsem
bývalým členem GRASS Development teamu, původní autor programu PyWPS,
přispěvatel do několika dalších projektů, jako jsou například OpenLayers a
uživatel a propagátor otevřeného software pro geooblast.

Mezi neprogramátorské aktivity patří zejména členství v představuje
představenstvu Open Source Geospatial Foundation a jsem předseda českého
sdružení Otevřená geoinfrastruktura.

Posledních 6 let se zábavám především vývojem webových mapových aplikací pomocí
různých frameworků a o svoje zkušenosti bych se s vámi dnes rád podělil.

Nejdříve si musíme vymezit pojmy a tím prvním v záhlaví této přednášky je termín
Open Source. Omlouvám se, pokud máte pocit, že toto téma pro vás není nic
nového. Zkušenost posledních let mě vsak nutí vymezit tuto problematiku alespoň
okrajově. Pod tímto - tedy open sourece, otevřený softwate - pojmem zahrnuji
skupinu software, který je uvolněn pod určitou licencí, která přiznává uživateli
tohoto software určitá práva, někdo by řekl, že svobody nebo podmínky: Svobodu
vidět a studovat zdrojový kód programu Svobodu dále distribuovat program dalším
uživatelům Svobodu provádět v tomto programu změny a program dále šířit s těmito
změnami

Díky těmto právům a svobodám se někdy hovoří o Svobodném software nebo Free
Software (psáno s velkým F), v angličtině je někdy význam slova Free mylně
chápán ve smyslu ceny - free as a beer - zadarmo jako pivo.  Ale znamená to
skutečně svobodný od slova svoboda (nebo free as freedom) a jsou tím myšlena ona
tři práva - studovat, měnit a sdílet program.

Možná máte pocit, že Svobodný software je něco nového. Z pohledu IT světa byl
ale tento koncept pojmenován v 80. letech Richardem Stallmanem, který založil
nadaci Free Software Foundation a začal spolu s ostaními pracovat na svobodném
operačním systému. Vzali to opravdu z gruntu  - nejdříve naprogramovali textový
editor pro psaní zdrojového kódu a pokračovali kompilátorem zdrojového kódu.

Přesto ale, koncept sdílení je základ naší vědeckého pokroku naší západní
cilivizace. Pokud oběvíte něco nového o čem se domníváte, že stojí za to
zveřejnit, tak publikujete výsledky svého výzkumu v časopise. Očekává se, že váš
popis problému a vašeho řešení bude takový, že někdo jiný jej může zopakovat,
aby vaše závěry potvrdil nebo vyvrátil. Může eventuálně váš pokus změnit a
publikovat opět své výsledky s pozměněným postupem.

Richard Stallman spolu se svými kolegy naprogramovali kompletní operační systém,
jediné co jim do dnes chybí, je jádro systému, což je část, která je odpovědná
za komunikaci s hardwarem, tedy "železem". V roce 1991 ale jistý finský student
začal pracovat na takovém jádru a zveřejnil je pod svobodnou licencí General
Public License - GPL. Zcela v souladu se svým výrokem "jenom srabi zálohují,
opravdoví muži nahrají svou práci na FTP a nechají ostatní, aby si stáhli kopii"
toto jádro zpřístupnil ostatním pod názvem Linux. Linux byl použit pro operační
systém GNU a ten se stal tak úspěšným, že po sedmi letech se stal nejčastěji
používaným operačním systémem na internetových serverech.  Trvalo 7 let od
prototypu až po dobu, kdy GNU/Linux byl akceptován podnikovou sférou. Stalo se
tak bez marketingového oddělení, bez liceční politiky, bez faktického
vlastnictví, přímých prodejů nebo jakékoliv kontroly.

Celé to ale není práce jednoho nebo dvou lidí. Je to spolupráce obrovské
komunity vývojářů, kteří spolu navzájem sdílejí práci. Proč by ale někdo sdílel
svou práci s ostatními? Protože Linux je Open Source a tak jakákoliv práce
někoho jiného je okamžitě přístupná všem ostatním.

Open Source vytváří intelektuální spoluvlastnictví, které nikdy nemůže být
eliminováno. Lidé se chtějí na tomto bohatství podílet způsobem, jakým by se asi
nikdy nepodílely na soukrém vlastnictví. Lidé celkem ochotně zvláště teď na jaře
uklízejí odpadky v lesích a na cestách, ale můj trávník mi nikdo neposeká.

Ale Open Source není izolovaným příkladem tohoto společenského hnutí. Díky
internetu vznikla celá řada dalších společných intelektuálních bohatstvích.
Takovým příkladem může být úspěšná encyklopdie Wikipedia, která zatlačila do
pozadí encyklopedii Britanica. Britanica v podstatě skončila, protože byla
převálcována ne National Geographic nebo jinou úspěšnou mediální firmou. Ale
komunitou soustředěnou okolo jednoho projektu, sdílející společné vědomosti.
Není to tak, že by se to stalo ze dne na den. Britanica samozřejmě tento proces
sledovala po několik let, ale nedokázala jej zastavit. Nemohli spustit
wiki.britanica.com, protože nikdo by jim nepřispíval. Nikdo nechce pracovat
zadarmo pro někoho jiného. Lidé raději pracují na wikipedii, ale proč? Protože
díky licenci, kterou Wikipedia používá - Creative Commons, což je vlastně open
source licence - můžete sdílet, měnit a sdílet změněnou informaci s ostaními a
ostatní s vámi.

Tím se dostáváme od obecného ke konkrétnímu - k geoinformatice. Víte že většina
geodat v České republice je vytvářena a spravována českým úřadem zeměměřičským a
katastrálním. Katastrální mapa katastrálním úřadem, základní mapa zaměměřičským
úřadem, kteří do určité míry fungují na sobě nezávisle. Pokud potřebujete
například  polohopisnou mapu Základní báze geografických dat, tak si ji musíte
koupit, protože tyto data mají výjimku z výjimky autorského zákona. Autorský
zákon v České republice explicitně říká, že veškerá úřední díla jím nejsou
chráněna. Co je ale základní mapa jiného, než úřední dílo? Vzniká za státní
peníze, spravuje ji státní instituce ... proč ta data nemůžeme volně používat?
Ta data si můžete koupit. Česká republika jako celek vás vyjde na bratru 4
miliony korun, ale myslím, že byste dostali množstevní slevu 10%. Celkem: 3 726
925 Kč Ortofoto by vás vyšlo na Celkem: 2 366 501 Kč

Samozřejmě můžete používat mapy komerčních firem, ty jsou levnější (i když data
vám nikdo nenabídne, maxilně obrázky v podobě dlaždic) a dokonce můžete tato
data pomocí nástrojů pomáhat vylepšit a funguje to, sám jsem si to zkusil.
Nevím, jestli  jste to někdy udělali, ale nemáte pocit, že ten vztah je trochu
nevyvážený? Vy opravítě pokladová data a vaši práci, vaše intelektuální
vlastnictví, použije nějaká firma pro vylepšení své roční bilance?

V roce 2007 ale začal malý universitní projekt jménem OpenStreetMap, který měl
za cíl vytvořit společné intelektuální vlastnictví geodat. Tento projekt je
velice úspěšný, protože zaplnil poptávku, hlad po dobrých geodatech nebo po
geodatech, která jsou "dostatečně dobrá". Jejich licence umožňuje data sdílet,
měnit a opět sdílet. Na internetu můžete najít celou řadu konkrétních srovnání
mezi různými službami, jako je Google, Bing maps nebo Nokia mapy a
OpenStreetMap, kdy OpenStreetMap vyjde jako zdroj s nejlepším pokrytím. V České
republice někdy vychází lépe OpenStreetMap, někdy komerční mapy. Co je ale
podstatné: Existuje datový zdroj, otevřený datový zdroj, který nabízí data pro
vaše použití. Ne jen předgenerované dlaždice - obrázky, ale původní data se
vším, co se do dlaždic nevešlo. A ta data jsou pro řadu aplikací dostatečně
kvalitní. Projekt, který při pohledu z venčí dělá pár bláznů s GPSkami je
nebojím se to říci veleúspěšný a zdatně konkuruje komerčním projektům, za
kterými stojí finančí kapitál nebo státní peníze. Ten projekt vzniknul z
potřeby, z nedostatku legálních dat. Kdyby existovala dostupná otevřená geodata,
pravděpodobně by nikdy nebyl potřeba. Pokud potřebujete data přes celou
republiku, neřku-li Evropu, víte kam sáhnout.  Nastávají z mého pohledu absurdní
situace, kdy veřejné instituce, než aby řešili licence a nákup a poskytování dat
s pověřenou osobou (jako příklad můžeme vzít právě český zěměměřicský úřad),
raději použijí OpenStreetMap pro své interní potřeby. 

Abych tuto část nějak uzavřel: Open Source software je jenom jedna část tohoto
způsobu vytváření společné znalostní báze. Ale stejným způsobem pracuje
Wikipedia nebo OpenStreetMap. Komunity spojené internetem vytvářejí hodnoty, pro
jejichž vytvoření byly dříve potřeba velké instituce.

Zní to jako pohádka. Ale ve skutečnosti je to kombinace společných potřeb a
zájmů, pravidel pro sdílení, která nikoho nestaví do podřízenecké role, a
moderních komunikačních technologií, které umožňují spolupráci lidí, kteří se
nikdy neviděli.

Open Source software a otevřený způsob spolupráce není nějaké náboženství. Je to
prostě normální. Lidé spolu sdíleli svoje znalosti v minulosti a dělají tak i v
současnosti. Otevřenost je norma. Open Source software je všude kolem nás.
Google by nebyl čím je bez tisíců linuxových serverů, na kterých běží. Facebook
by neexistoval ze stejného důvodu. Android používá linuxové jádro. Tyto úspěšné
firmy nejen že používají Open Source (v případě Facebooku např. MySQL, PHP,
samozřejmě také Linux), ale sami jej aktivně vytváří -- Google mimo jiné
prohlížeč Chromium, javascriptovou knihovnu Closure, Facebook úspěšný
šablonovací systém React nebo nosql databázi Cassandra. Většina vašich routrů
doma používá Open Source. 

Takže jak je to v našem geosvětě s open source? No, očekával bych asi větší
podporu pro Open Source technologie v české geo-komunitě, než jakou vidím. Ale
proč to tak je?

Především - lidé používají co znají, co je "normální". Normální je, co znáte ze
školy, s čím jste vyrostli, co vás provází vaším profesním životem.  Zadruhé je
to množství znalostí, které potřebujete na začátku, než můžete software začít
používat. Změna vždycky bolí. Projekty se snaží zploštit tak zvanou křivku
učení, ale pro někoho je prostě stále příliš exponciální.  A nakonec: Open
Source nemá marketingové oddělení. Není tu nikdo kdo by vám řekl, že potřebujete
tu a tu funkci. Lidé mají tendenci zkracovat a říkat, že potřebují ten a ten
konkrétní produkt, místo aby se nejdříve zamysleli nad celkovou architekturou a
teprve podle té mohou udělat dobré rozhodnutí o tom, jaký proudukt tyto potřeby
splňuje.

Každá webová aplikace má tři nebo čtyři základní komponenty:

Někde na serveru jsou surová data v nějaké databázi.  Z těchto dat jsou
generovány kartografické a datové výstupy pomocí nějakého mapového serveru.
Pokud chcete věci zrychlit, použite často caschovací mezivrstvu, která ukládá
předgenerované dlaždice a může tak rychleji s menší režijí vybavit  požadavky
klienta.  A konečně na klinetské straně je nějaká webová stránka, která
zobrazuje tyto obrázky. Všechny moderní open source nebo komerční systémy
používají pro účely zobrazení program napsaný v programovacím jazyk JavaScript.
U starších systémů se můžete setkat s Flasham nebo SilverLightem. Mapa mluví buď
přímo se serverem a dostává čerstvě vyrenderovaná nebo přímo surová data, nebo s
dlaždicovou cashí a dostává předgenerované statické dlaždice a uspořádá je do
mapového pohledu.

Asi mi věříte, že bychom mohli jednotlivé části tohoto stacku hodiny rozebírat a
zvažovat aspekty různých softwarových balíků, ať už jsou open source nebo
proprietární. Asi vás nepřekvapí, že na serveru bych já asi zvolil databázi
PostgreSQL s nadstavbou PostGIS, mapový server bych nasadil MapServer nebo
GeoServer, na cache bych nasadil např. MapCash. Tato přednáška by se ale měla
týkat především té klientské webové části - frontendu, přes který komunikují
přímo uživatelé. Je důležité zmínit, že ať už použijete jakýkoukoliv technologii
na straně serveru v některé z jeho částí, držte se standardů OGC a zvažujte
vzájemnou kompatibilitu a interoperabilitu. Tím si zajistíte, že budete v
budoucnu schopni nevyhovující technologii nahradit jinou, ať už to bude z
technologických, licenčních nebo výkonnostních důvodů.

Pokud se posuneme na stranu klienta a webového prohlížeče, máme na výběr v
podstatě ze tří hlavních možností: OpenLayers, Leaflet a OpenLayers 3.

OpenLayers je nejstarší a tudíš nejstabilnější projekt z těchto tří zmíněných.
Začala je vyvíjet firma MetaCarta v roce 2005. První představení Open Sourcové
veřejnosti proběhlo na konferenci FOSS4G (Free and Open Source Software for
Geoinformatics) v roce 2006. OpenLayers tenkrát bylo menší senzaci. Musíme si
uvědomit, že od roku 2005, kdy Google představil svoje mapové rozhraní a v
podstatě redefinoval způsob, jakým jsme se do té doby dívali na webové mapové
aplikace, neexistovala použitelná Open Source alternativa ke Google Maps.
Všichni tedy čekali na něco nebo někoho, kdo se toho chopí a OpenLayers rychle
získaly na popularitě. Projekt rostl prakticky do minulého roku. Snažil se vždy
podporovat všechny prohlížeče na trhu. Používal tehdy moderní technologie pro
vykreslování dat, jako je SVG - Scalable Vector Graphics pro webové prohlížeče,
a Vector Markup Language Language pro Internet Explorer. Mají podporu pro
dlaždicované mapy. OpenLayers jsou momentálně ve verzi 2.13 a obsahují podporu
pro celou řadu rastrových a vektorových formátů. Z rastrových bych uvedl WMS,
WMTS, prostý obrázek. Z vektorových GML, GeoJSON, GeoRSS, GPX a další. Obsahují
také podporu pro komernčí API jako je Google Maps, BING. Obsahují také podporu
prorietárních protkolů, jako ESRI ArcIMS. Lze je využít na práci s dalšími
komunikačními protokoly, jako je parsrování GetCapabilities pro WMS a WFS,
kompletní podpora pro OGC Web Processing Service a další a další. 

Z pohledu vývojářského je to čistě JavaScriptová knihovna, která má něco okolo 4
MB zdrojového kódu. Je to napsáno velice čistě a standardy pro přijmutí patche -
(nebo) opravy zdrojového kódu byly nastaveny ve srování s jinými projekty, se
kterými jsem měl do té doby nějakou zkušenost, velice vysoko. Kromě pevně daného
coding starndardu je celý zdrojový kód pokryt unit testy. Co to všechno znamená:
OpenLayers je stabilní, dlouhodobě udržovaný a udržitelný projekt. Podíváte-li
se na aktivitu OpenLayers např. na serveru Ohloh zjistíte, že OpenLayers mají
celkem 114 přispěvatelů do zdrojového kódu. Nejvíce aktivních vývojářů bylo v
roce 2012 - celkem 21. Celkové náklady na vývoj jsou odhadovány podle serveru
Ohloh na $1.7Mil, při 32 člověko-letech práce a ročních nákladech na vývojáře
$55000. Bavíme se o 126 000 řádcích zdrojového kódu. Tím chci říct, že vývoj
Open Source software není zadarmo. U takto velkého projektu je potřeba zaplatit
kvalifikované vývojáře a u OpenLayers se to daří. Většina kódu byla de-facto
zaplacena několika firmami, zejména firmou MetaCarta a Boundless (dříve
OpenGeo). To jsou firmy, které dlouhodobě investují do vývoje Open Source
mapových softwarů a jsou skutečně leadry v oboru. Kde se používají? V české
republice je najdete např. na národním Geoportálu INSPIRE nebo na portálu ČUZK.
Ten dělala firma Integraph, kterou si dovolím označit za všechno možné - jen ne
Open Source - pozitivní firmu. OpenLayers jim ale nevadí.

Po nějaké době OpenLayers jako projekt poněkud zbytněl. Začal obsahovat funkce,
které jste z 90% nevyužili. Ví někdo, co je to WPS a použitl to někdo z vás na
webu? Takže pro většinu z vás je informace, že OpenLayers obsahují podporu pro
OGC WPS asi nic moc říkající (jakkoliv může být důležitá pro mě). Doba
pokročila, Microsoft přestal tvrdit, že v oblasti prohlížečů je vrchol evoluce
IE 6 a začal vydávat nové prohlížeče s podporou moderních technologií,
uživatelské rozhraní se také mění, uživatelé začínají být namlsaní funkcemi a
chtějí více a více a hlavně rychleji. OpenLayers je zvíře z minulé geologické
éry, které stále má co říct, díky dynamice, kterou nastartovalo, ale objektivně
mu během dalších let ujede vlak. A hlavně je to opravdu veliké zvíře, které
velké části lidí přišlo prostě moc komplikované. A jak už to bývá, objevil se
někdo, kdo měl problém, lekl se OpenLayers a začal něco vlastního. Ten člověk se
jmenoval Vladimir Agafonkin, je z Ukrajiny, i když dnes se pohybuje spíše ve
Spojených státech a vytvořil knihovu Leaflet.

Leaflet je nepoměrně menší projekt. Obsahuje cca 6000 řádků kódu, náklady jsou
odhadnuty na $78 000, tedy přibližně 20x menší, než u OpenLayers. Projekt začal
okolo roku 2010 a nabral úžasnou dynamku - do této chvíle měl 180 přispěvatelů
(což je dokonce o 66 více, než OpenLayers).  Získal si ohromnou popularitu i
přesto - nebo právě proto - že obsahuje oproti OpenLayers asi 1/10 funkcí. Např.
podpora projekcí a souř. systémů je žalostná ve srovnání s OpenLayers, kde
můžete na klientské straně transformovat vektorová data mezi souř. systémy,
Leaflet umí v podstatě jenom Googlí Mercator projekci, o S-JTSK si můžete nechat
zdát. Vladimir je původem matematik a baví ho vymýšlet různé zlepšováky a
algoritmy. Leaflet zavedl celou řadu generalizujících algoritmů vektorových dat,
které umožňují zobrazovat velké objemy vektorových dat přímo na klientovi.
Začínáme se tady bavit o v postatě GISových technikách, jak jsou prostorové
indexy, generalizace, topologické operace a podobně. Stejně jako na desktopu,
tak i u vektorů platí, že nejnáročnější operace je vykreslení vektorů. Vyplatí
se data 3x prohnat nějakým algoritmem, který sníží počet vykreslovaných objektů
na minimum. To Vladimir pochopil a zavedl a slaví s tím úspěch. OpenLayers 2 si
tyto věci nemohli dovolit kvůli zpětné kompatibilitě. Vladimir vesele s každou
další verzí Leafletu odstraňuje funkce, místo aby je přidával a dělá tak Leaflet
ještě rychlejším. OpenLayers stále funkce přidává. Leaflet je tedy malá
knihovna, která dělá jednu věc - zobrazování dat - a dělá to fakt dobře.
OpenLayers je na druhé straně vyspělé prostředí GIS, které vám umožní provádět
na webovém prohlížeči plnohodnotné GIS operace. Leaflet si našel cestu zejména
do médií. Používají ho Hospodářské noviny (resp. server. IHned) a  nedávno jste
si mohli všimnout aplikace Volby od firmy T-Mapy.

Nicméně doba se nezastavila. V roce 2012 byly započaty práce na zcela nové
knihovně OpenLayers 3. Vývojový team v čele s firmami Boundless a Camp2Camp
hodil za hlavu zpětnou kompatibilitu a navrhnul mapovou knihovnu pro toto
desetiletí. OpenLayers 3 jsou momentálně ve fázi BETA a snad během letošního
jara by měla být uvolněna první verze, která by měla podporovat zhruba to, co
umí OpenLayers 2. Při přechodu ze starých OpenLayers na nové máte pocit, že věci
jsou více komplikované, ale při hlubším seznámení zjistíte, že to celé dává
smysl. OpenLayers 3 zavádějí podporu pro 2D i 3D zobrazení přímo v mapě. Data
jsou vykreslována pomocí Canvasu a WebGL - to nám umožňuje pracovat s datasety
to deseti tisích prvcích. Dříve se používala technika DOM - document object
model, která je absolutně neefektivní. Pokud jste někdy dělali jednoduché webové
stránky, můžete si představit, že každý vektorový objekt je samostatný element,
který se musí na stránce vykreslit. To je neuvěřitelně neefektivní. Moderní
prohlížeče podporují tzv. Canvas - jakési rastrové plátno, do kterého můžete
objekty vykreslit a vše je zobrazeno najednou jako obrázek. To používá částečně
i Leaflet, ale OpenLayers 3 to používají především. Také OpenLayers 3 zavedli
generalizační algoritmy, takže se vykresluje jenom to, co vykreslovat smysl má. 

OpenLayers 3 jsou napsány za pomocí Google Closure library. Výsledkem je, že
většina neduhů jazyka JavaScript se do jisté míry eliminuje. Nevím, jestli
seledujete dění okolo jazyka JavaScript v poslední době, ale opravdu prošel
dynamickým vývojem. Od pomocného jazyka sloužícího k obarvení nadpisu na
červeno, se zněj stala plnohodnotná programovací platforma s možností typové
kontroly, unit testy, kompilací kódu a tak dále. JavaScript dávno není jazykem
webových prohlížečů, ale je spouštěn na serverech, vznikají vazby do dalších
knihoven. Osobně se domnívám, že JavaScript je budoucí Geo- programovací jazyk,
podobně jako jím je dnes Python. Díky Closure můžeme tzv. vybuildit - sestavit a
zkomprimovat - mapovou aplikaci na míru, obsahující pouze potřebné komponenty.
OpenLayers 3 už jsou nasazovány v produkčním prostředí, přesto že jsou sotva ve
fázi beta a podstatné části knihovny se stále mění pod rukama vývojářů. Jak je
to možné? Je to Open Source software, každý může sledovat vývoj on-line, můžete
se zúčastnit týdenních porad vývojového teamu přes Google Hangout. Na dotaz do
mailing listu dostanete relevantní odpověď do půl hodiny. Můžete tedy velice
dobře ohodnotit, do jakého rizika a nestability jdete a nikdo vám neplánovaně
nepodtrhne nohy. Každá změna je transparentní, dokumentovaná (pořád se bavíme o
dynamicky vyvíjeném, software), a je na vás, kdy ji začleníte do svého projektu.
Máte možnost ale vždy vědět, na čem jste. Tím, že je to zatím opravdu Beta, se v
české republice zatím moc dobrodruhů nenašlo, kteří by OL3 nasadily. Ve firmě
Geosense pracujeme na nové prohlížečce geodat, která je kompletně postavená nad
Closure a OL3. Jak ale praví klasik: chození po vodě a psaní software proti
standardům je jednoduché, pokud je obojí zamrzlé. OL3 jsou zatím pohyblivý cíl.

Podíváme-li se na tyto tři knihovny vedle sebe, pak generačně vzato jsou OL2
nejníže, Leaflet někde mezi OL2 a OL3 a OpenLayer 3 považuji v tuto chvíli za
nejvyšší vývojový stupeň. Chcete-li zobrazit mapičku, pravděpodobně použijete
Leaflet. Chcete-li víc, asi sáhnete po některé z OpenLayers. Pokud nepotřebujete
zrovna nejmodernější techniky, OL2 jsou stále dobrá, stabilní a prověřená
platforma.

Díky možnostem dneších prohlížečů se zcela změnil problém vykeslování dat na
prohlížeči. Už jsem zmínil, že vykreslit deseti tisíce prvků není problém.
Problémem je přenos těchto dat ze strany serveru na klienta. Rastrová data
bývají používána pouze jako podkladové dlaždicované mapy. Veškerá vektorová data
jsou trasnportována na klienta a tam se odehrává vlastní kartografické
stylování. To poskytuje obrovské možnosti analýzám a vizualizacím přímo ve
webovém prohlížeči. Jak ale data přenést?

Asi chápete, že ESRI Shapefile není nejvhodnější formát. I když existují webové
zobrazovačky Shapefilů, daleko jednodušší je použít nějaký textový formát typu
XML nebo JSON. Od XML se v poslední době odkláníme pro jeho ukecanost a
systémovou nenažřanost - smím-li to tak říct. Moderní formáty založené na JSON
jsou dobře čitelné a přitom řádově menší. V oblasti GIS používáme samozřejmě
rošíření GeoJSON. Nejedná se o de-jure standard, ale otevřený a uznávaný
de-facto standard. Prohlížeče mají menší problém s jejich parserováním, nedojde
tak snadno k zahlcení prohlížeče. Jak ale "protlačit" desítky tisíc polygonů -
což odpovídá desítkám megabajtů dat - ze strany serveru na klienta, když máte
např. mobilní připojení tak, aby uživatel nebyl nucen si jít uvařit kafe, než se
"to" načte?

Základem je komprese komunikace mezi serverem a klientem. Webový server Apache
např. umí data transparentně zipovat. Webový prohlížeč je na druhé straně sám
rozbalí a předá aplikaci. Tím můžete ušetřit desítky procet datového toku a je
to pouze otázka jednořádkové konfigurace serveru.

Další možností je data kompriovat ještě agresivněji, např. převodem na binární
podobu. Trochu tím více zatížíte server a klienta, na druhou stranu data tečou
rychleji. To dokáže např. formát MessagePage, který umožní JSON formáty převézt
na binární a zpět.

Další možností je oříznout data jako taková, např. tím, že na klienta půjdou v
topologicky čisté podobě. V případě polygonů opět můžete ušetřit desítky procent
z objemu dat jenom tím, že "rozpustíte" dvojité hranice mezi sousedními
polygony. Opět to klade určitou náročnost na klienta při zpracování, ale z
pohledu uživatele se "něco děje". To umí např. formát TopoJSON.

Poslední mě známou technikou je data rozkouskovat a posílat je na klienta
postupně - po dlaždicích. Hovoříme o dlaždicovaných vektorech, jejichž asi
nejvyšší evoluční stupeň je dlaždicovaný TopoJSON. Před uživatelem se tak mapa
vykresluje postupně, můžeme vektory předcachovat na straně serveru a o to
rychleji je pak vybavovat ke klientovi. Objem dat se tím nezmění, ale jejich
přenos se v čas rozloží. 

Už jsem zmínil, že ani GeoJSON, ani TopoJSON nejsou formálně vzato standardní
formáty. O jejich vývoj (naposledy v GeoJSONu je přidávána podpora pro časovou
složku) se stará komunita, které může být součástí každý. Konsorcium OGC trochu
zaspalo a sám jsem zvědavý, jak se situace okolo GeoJSON a TopoJSON bude
vyvíjet. Důležité ale je, že jsou to standardy otevřené, každý je může studovat,
měnit, dále distrubuovat a implemenvat do svého software. Naposledy se takto
sešly projekty MapServer, OpenLayers, QGIS, PostGIS a další tento rok ve Vídni a
diskutovali spolu vývoj právě dlaždicovaného vektorového topologického formátu.
Rád bych řekl, že je všechno růžově krásné a spolupracující, ale není. Svět Open
Source je do určité míry světem chaosu a pravdou je, že takový dlaždicovaný,
kompriovaný, topologický a nově i otevřený formát už existuje. Jeho nevýhoda je,
že jej vytvořila jedna firma pro svou potřebu, za zavřenými dveřmi a i když jej
teď nabízí komunitě, začátek nebyl šťastný. Google kdysi se svým formátem KML
uspěl (kde je dneska KML?), snad se to podaří i MapBoxu.

MapBox je americká firma, která se bez nadsázky snaží uspět proti Google Maps na
globálním trhu. Nabízí pokladové mapy a (zatím) družicové snímky za rozumných
finančích podmínek. Řada jejich produktů je Open Source, např. nástroj pro
správu dalždicových cashí TileMill. Mezi jejich zaměstnance patří nově i
Vladimir Agafonkin a i když jejich API podporuje i další knihovn a standardní
rozhraní, Leaflet je vzat jako jejich výchozí knihovna.

Už jsem říkal, že pokladové letecké snímky jsou vlastně snímky satelitními.
Topografický poklad používá kompletně projekt OpenStreetMap. Většinu dat si ale
můžete ostylovat na klientovi. MapBox k tomuto účelu vyvinuly právě úsporný
formát pro přenos dat na klienta.


To bychom měli základní přehled OpenSource JavaScriptových frameworků. Co dodat?
Snad pár rad na závěr, jakým způsobem nejlépe zvolit to správné prostředí. Dobrá
správa je, že ať nasadíte na serveru cokoliv, můžete vyměnit front-end a
obráceně, výměna front-endové knihovny nezakládá důvod pro změnu back-endu -
pokud tedy používáte oteřevné, vzájemě interoperabilní knihovny.

Už jsem říkal, že Open Source nemá marketingové oddělení. Nikdo vám neukáže
světélkující prezentaci s úžasnými funkcemi, žádný obchodník za vás to
rozhodnutí neudělá. Nemusíte podepisovat žádnou smlouvu, musíte se "jenom"
rozhodnout. Takže jak?

Evaluačními kritérii pro výběr Open Source projekt je pro mě historie zdrojového
kódu. Pokud se projekt dlouho nevyvíjí, může to znamenat, že je vše hotovo.
Častěji to ale znamená, že je mrtvý. Dalším kritériem je velikost a stabilita
komunity. Existuje mailing list? Je na něm provoz? Jak rychle dostatete odpověď?
Důležitá je dokumentace - lze ji použít? Dává návod? Pokud to umím, podívám se
na zdrojový kód a na to, jaký na mě udělá dojem. To jsem ale schopen udělat
pouze u několika projektů a popravdě - raději to nedělám, pokud nemusím.

Určitým vodíkem vám může být aktivita, kterou jednoduše uvidíte např. na serveru
Ohloh nebo Github. Dále jsou zde různé ornganizace, zejména Open Souce
Geospatial Foundation - OSGeo.org. OSGeo certifikuje Open Source projekty,
hodnotí velikost a aktivitu komunity, kvalitu zdrojového kódu, rozhodovací
procesy v komunitě atd atd. Je-li nějaký projekt OSGeo-projekt, znamená to, že
je stabilní a kvalitní. Na okraj: OpenLayers jsou OSGeo projekt, Leaflet není,
což není z důvodu jeho nekvality, ale protože Vladimir Agafonkin prostě nechce.
Z tohoto pohledu je Leaflet one-man-show (i když má 180 přispěvatelů), zatím co
OSGeo-projekty řídí project steering committee.

Může se stát, že na váš úkol neexistuje Open Source odpověď. V tom případě máte
dvě možnosti: zvažte, jestli je ve vašich silách jakkoliv přispět do
existujícího projektu nebo vytvořit nový - je to tak snadné. Nebo jděte do
proprietárního software. Buďte si ale vždy vědomi, proč to děláte a co tím
ztrácíte.

Máte chuť jít do Open Source? Především, začněte na malém projektu, zkuste jak
to funguje. Dejte vývojářům a sami sobě čas na učení a experimentování. Na jednu
stranu jste v tom sami - neexistuje marketingové oddělení. Ale na druhou stranu
stojí za vámi komunita o kterou se můžete opřít. A jsou zde i firmy či
jednotlivci, nabízející profesionální konzultační šlužby a podporu pro různé
projekty, i v České republice.


Díky
